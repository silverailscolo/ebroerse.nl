---
author: Laurence Sterne
cover: 225.jpg
isbn: '9789025350054'
lang: nl
layout: review
title: Het leven en de opvattingen van de heer Tristram Shandy
url: http://www.bol.com/nl/p/boeken/leven-opvattingen-van-heer-tristram-shandy/666818706/index.html
year: 0
---
Tristram Shandy verscheen in negen delen tussen 1759 en 1767. De kleine boekjes (door de schrijver een Encyclopedie van Kunsten & Wetenschappen genoemd) bevatten honderden namen van alle mogelijke & onmogelijke Kunstenaars & Wetenschappers; als een omgevallen boekenkast vormen ze zowel een satire op geleerdheid als een letterlijke aansporing om te lezen, vooral in Tristrams lievelingsauteurs: Gervantes en Rabelais.Drie takken van wetenschap worden speciaal belicht: de filosofie, de vestingbouw- en de verloskunde - niet met behulp van erkende grootheden, maar bij monde van de personages die het boek beroemd hebben gemaakt: Tristrams orerende vader, Walter Shandy, een onvermoeibare bedenker van ongewone theorieën; Walters zedige broer, de in de lies gekwetste kapitein Toby Shandy die met zijn trouwe bediende, korporaal Trim, onverdroten oorlogje speelt op een klootschietveldje; en de obstetrist Dr. Slop die met zijn nieuw model forceps de neus platslaat van Walters tweede zoon, de onfortuinlijke Tristram.Tristram is niet de enige pechvogel in het boek; hij heeft een lotgenoot in de dorpsgeestelijke Yorick wiens vroege dood gesymboliseerd wordt door een zwarte bladzijde, de eerste in een reeks grafische metaforen waaraan Tristram een grotere zeggingskracht toekent dan aan het eeuwig tekortschietende woord.Tristram is een jaar of veertig als hij begint te schrijven. Zijn plan twee deeltjes per jaar te publiceren kan hij zes delen lang volhouden; dan wordt hij geveld door zijn lelijke hoest en maakt, vluchtend voor de Dood, de reis door Frankrijk die uiteindelijk deel VII oplevert. De laatste twee delen wijdt hij aan de Amours van zijn oom Toby en de Weduwe Wadman, een geschiedenis die zich afspeelt voor zijn verwekking waarmee hij deel I begonnen was; Elisabeth Shandy, Tristrams moeder, stelt de vitale laatste vraag van het boek vier jaar vóór de fatale eerste waarmee ze Walter zo jammerlijk uit zijn concentratie bracht. Terug naar het overzichtLiefhebbers vandit boek bestelden ook:Er staat een stad opMaria Barnas€15,95Niet beginnnen bij het hoofdGelens, H.€16,90Familie golowljowM.E. Saltykov€29,50Homerus odyssee boek 1Uitgeverij Damon€26,90Meer verwanteboeken
